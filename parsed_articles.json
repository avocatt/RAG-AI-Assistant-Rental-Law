[
  {
    "article_number": "MADDE 339",
    "article_header": "A. Uygulama alanı",
    "text": "Konut ve çatılı işyeri kiralarına ilişkin hükümler, bunlarla birlikte kullanımı\nkiracıya bırakılan eşya hakkında da uygulanır. Ancak bu hükümler, niteliği gereği geçici kullanıma\nözgülenmiş taşınmazların altı ay ve daha kısa süreyle kiralanmalarında uygulanmaz.\nKamu kurum ve kuruluşlarının, hangi usul ve esaslar içinde olursa olsun yaptıkları\nbütün kira sözleşmelerine de bu hükümler uygulanır."
  },
  {
    "article_number": "MADDE 340",
    "article_header": "B. Bağlantılı sözleşme",
    "text": "Konut ve çatılı işyeri kiralarında sözleşmenin kurulması ya da\nsürdürülmesi, kiracının yararı olmaksızın, kiralananın kullanımıyla doğrudan ilişkisi olmayan\nbir borç altına girmesine bağlanmışsa, kirayla bağlantılı sözleşme geçersizdir."
  },
  {
    "article_number": "MADDE 341",
    "article_header": "C. Kullanma giderleri",
    "text": "Kiracı, konut ve çatılı işyeri kiralarında, sözleşmede aksi öngörülmemişse\nveya aksine yerel âdet yoksa, ısıtma, aydınlatma ve su gibi kullanma giderlerine katlanmakla\nyükümlüdür.\nGiderlere katlanan taraf, bu giderleri ispat edici belgelerin birer örneğini, istem üzerine\ndiğer tarafa vermek zorundadır."
  },
  {
    "article_number": "MADDE 342",
    "article_header": "D. Kiracının güvence vermesi",
    "text": "Konut ve çatılı işyeri kiralarında sözleşmeyle kiracıya güvence verme\nborcu getirilmişse, bu güvence üç aylık kira bedelini aşamaz.\nGüvence olarak para veya kıymetli evrak verilmesi kararlaştırılmışsa kiracı, kiraya\nverenin onayı olmaksızın çekilmemek üzere, parayı vadeli bir tasarruf hesabına yatırır,\nkıymetli evrakı ise bir bankaya depo eder. Banka, güvenceleri ancak iki tarafın rızasıyla veya\nicra takibinin kesinleşmesiyle ya da kesinleşmiş mahkeme kararına dayanarak geri verebilir.\nKiraya veren, kira sözleşmesinin sona ermesini izleyen üç ay içinde kiracıya karşı kira\nsözleşmesiyle ilgili bir dava açtığını veya icra ya da iflas yoluyla takibe giriştiğini bankaya yazılı\nolarak bildirmemişse banka, kiracının istemi üzerine güvenceyi geri vermekle yükümlüdür.\nE. Kira bedeli"
  },
  {
    "article_number": "MADDE 343",
    "article_header": "I. Genel olarak",
    "text": "Kira sözleşmelerinde kira bedelinin belirlenmesi dışında, kiracı\naleyhine değişiklik yapılamaz."
  },
  {
    "article_number": "MADDE 344",
    "article_header": "II. Belirlenmesi",
    "text": "Tarafların yenilenen kira dönemlerinde uygulanacak kira bedeline\nilişkin anlaşmaları, bir önceki kira yılında tüketici fiyat endeksindeki oniki aylık ortalamalara\ngöre değişim oranını geçmemek koşuluyla geçerlidir. Bu kural, bir yıldan daha uzun süreli\nkira sözleşmelerinde de uygulanır.\nTaraflarca bu konuda bir anlaşma yapılmamışsa, kira bedeli, bir önceki kira yılının\ntüketici fiyat endeksindeki oniki aylık ortalamalara göre değişim oranını geçmemek koşuluyla\nhâkim tarafından, kiralananın durumu göz önüne alınarak hakkaniyete göre belirlenir.\nTaraflarca bu konuda bir anlaşma yapılıp yapılmadığına bakılmaksızın, beş yıldan uzun\nsüreli veya beş yıldan sonra yenilenen kira sözleşmelerinde ve bundan sonraki her beş yılın\nsonunda, yeni kira yılında uygulanacak kira bedeli, hâkim tarafından tüketici fiyat endeksindeki\noniki aylık ortalamalara göre değişim oranı, kiralananın durumu ve emsal kira bedelleri göz\nönünde tutularak hakkaniyete uygun biçimde belirlenir. Her beş yıldan sonraki kira yılında bu\nbiçimde belirlenen kira bedeli, önceki fıkralarda yer alan ilkelere göre değiştirilebilir.\nSözleşmede kira bedeli yabancı para olarak kararlaştırılmışsa 20/2/1930 tarihli ve\n1567 sayılı Türk Parasının Kıymetini Koruma Hakkında Kanun hükümleri saklı kalmak\nşartıyla, beş yıl geçmedikçe kira bedelinde değişiklik yapılamaz. Ancak, bu Kanunun, \"Aşırı\nifa güçlüğü\" başlıklı 138 inci maddesi hükmü saklıdır. Beş yıl geçtikten sonra kira bedelinin\nbelirlenmesinde, yabancı paranın değerindeki değişiklikler de göz önünde tutularak üçüncü\nfıkra hükmü uygulanır."
  },
  {
    "article_number": "MADDE 345",
    "article_header": "III. Dava açma süresi ve kararın etkisi",
    "text": "Kira bedelinin belirlenmesine ilişkin dava her zaman açılabilir.\nAncak, bu dava, yeni dönemin başlangıcından en geç otuz gün önceki bir tarihte\naçıldığı ya da kiraya veren tarafından bu süre içinde kira bedelinin artırılacağına ilişkin olarak\nkiracıya yazılı bildirimde bulunulmuş olması koşuluyla, izleyen yeni kira dönemi sonuna\nkadar açıldığı takdirde, mahkemece belirlenecek kira bedeli, bu yeni kira döneminin\nbaşlangıcından itibaren kiracıyı bağlar.\nSözleşmede yeni kira döneminde kira bedelinin artırılacağına ilişkin bir hüküm varsa,\nyeni kira döneminin sonuna kadar açılacak davada mahkemece belirlenecek kira bedeli de, bu\nyeni dönemin başlangıcından itibaren geçerli olur."
  },
  {
    "article_number": "MADDE 346",
    "article_header": "IV. Kiracı aleyhine düzenleme yasağı",
    "text": "Kiracıya, kira bedeli ve yan giderler dışında başka bir ödeme\nyükümlülüğü getirilemez. Özellikle, kira bedelinin zamanında ödenmemesi hâlinde ceza\nkoşulu ödeneceğine veya sonraki kira bedellerinin muaccel olacağına ilişkin anlaşmalar\ngeçersizdir.\nF. Konut ve çatılı işyeri kiralarında sözleşmenin sona ermesi\nI. Bildirim yoluyla"
  },
  {
    "article_number": "MADDE 347",
    "article_header": "1. Genel olarak",
    "text": "Konut ve çatılı işyeri kiralarında kiracı, belirli süreli sözleşmelerin\nsüresinin bitiminden en az onbeş gün önce bildirimde bulunmadıkça, sözleşme aynı koşullarla\nbir yıl için uzatılmış sayılır. Kiraya veren, sözleşme süresinin bitimine dayanarak sözleşmeyi\nsona erdiremez. Ancak, on yıllık uzama süresi sonunda kiraya veren, bu süreyi izleyen her\nuzama yılının bitiminden en az üç ay önce bildirimde bulunmak koşuluyla, herhangi bir sebep\ngöstermeksizin sözleşmeye son verebilir.\nBelirsiz süreli kira sözleşmelerinde, kiracı her zaman, kiraya veren ise kiranın\nbaşlangıcından on yıl geçtikten sonra, genel hükümlere göre fesih bildirimiyle sözleşmeyi\nsona erdirebilirler.\nGenel hükümlere göre fesih hakkının kullanılabileceği durumlarda, kiraya veren veya\nkiracı sözleşmeyi sona erdirebilir.\n2. Bildirimin geçerliliği"
  },
  {
    "article_number": "MADDE 348",
    "article_header": "a. Şekil",
    "text": "Konut ve çatılı işyeri kiralarında fesih bildiriminin geçerliliği, yazılı\nşekilde yapılmasına bağlıdır."
  },
  {
    "article_number": "MADDE 349",
    "article_header": "b. Aile konutu",
    "text": "Aile konutu olarak kullanılmak üzere kiralanan taşınmazlarda kiracı,\neşinin açık rızası olmadıkça kira sözleşmesini feshedemez.\nBu rızanın alınması mümkün olmazsa veya eş haklı sebep olmaksızın rızasını\nvermekten kaçınırsa kiracı, hâkimden bu konuda bir karar vermesini isteyebilir.\nKiracı olmayan eşin, kiraya verene bildirimde bulunarak kira sözleşmesinin tarafı\nsıfatını kazanması hâlinde kiraya veren, fesih bildirimi ile fesih ihtarına bağlı bir ödeme\nsüresini kiracıya ve eşine ayrı ayrı bildirmek zorundadır.\nII. Dava yoluyla\n1. Kiraya verenden kaynaklanan sebeplerle"
  },
  {
    "article_number": "MADDE 350",
    "article_header": "a. Gereksinim, yeniden inşa ve imar",
    "text": "Kiraya veren, kira sözleşmesini;\n1. Kiralananı kendisi, eşi, altsoyu, üstsoyu veya kanun gereği bakmakla yükümlü\nolduğu diğer kişiler için konut ya da işyeri gereksinimi sebebiyle kullanma zorunluluğu varsa,\n2. Kiralananın yeniden inşası veya imarı amacıyla esaslı onarımı, genişletilmesi ya da\ndeğiştirilmesi gerekli ve bu işler sırasında kiralananın kullanımı imkânsız ise,\nbelirli süreli sözleşmelerde sürenin sonunda, belirsiz süreli sözleşmelerde kiraya\nilişkin genel hükümlere göre fesih dönemine ve fesih bildirimi için öngörülen sürelere\nuyularak belirlenecek tarihten başlayarak bir ay içinde açacağı dava ile sona erdirebilir."
  },
  {
    "article_number": "MADDE 351",
    "article_header": "b. Yeni malikin gereksinimi",
    "text": "Kiralananı sonradan edinen kişi, onu kendisi, eşi, altsoyu, üstsoyu veya\nkanun gereği bakmakla yükümlü olduğu diğer kişiler için konut veya işyeri gereksinimi\nsebebiyle kullanma zorunluluğu varsa, edinme tarihinden başlayarak bir ay içinde durumu\nkiracıya yazılı olarak bildirmek koşuluyla, kira sözleşmesini altı ay sonra açacağı bir davayla\nsona erdirebilir.\nKiralananı sonradan edinen kişi, dilerse gereksinim sebebiyle sözleşmeyi sona erdirme\nhakkını, sözleşme süresinin bitiminden başlayarak bir ay içinde açacağı dava yoluyla da\nkullanabilir."
  },
  {
    "article_number": "MADDE 352",
    "article_header": "2. Kiracıdan kaynaklanan sebeplerle",
    "text": "Kiracı, kiralananın teslim edilmesinden sonra, kiraya verene karşı,\nkiralananı belli bir tarihte boşaltmayı yazılı olarak üstlendiği hâlde boşaltmamışsa kiraya\nveren, kira sözleşmesini bu tarihten başlayarak bir ay içinde icraya başvurmak veya dava\naçmak suretiyle sona erdirebilir.\nKiracı, bir yıldan kısa süreli kira sözleşmelerinde kira süresi içinde; bir yıl ve daha\nuzun süreli kira sözleşmelerinde ise bir kira yılı veya bir kira yılını aşan süre içinde kira\nbedelini ödemediği için kendisine yazılı olarak iki haklı ihtarda bulunulmasına sebep olmuşsa\nkiraya veren, kira süresinin ve bir yıldan uzun süreli kiralarda ihtarların yapıldığı kira yılının\nbitiminden başlayarak bir ay içinde, dava yoluyla kira sözleşmesini sona erdirebilir.\nKiracının veya birlikte yaşadığı eşinin aynı ilçe veya belde belediye sınırları içinde\noturmaya elverişli bir konutu bulunması durumunda kiraya veren, kira sözleşmesinin\nkurulması sırasında bunu bilmiyorsa, sözleşmenin bitiminden başlayarak bir ay içinde\nsözleşmeyi dava yoluyla sona erdirebilir."
  },
  {
    "article_number": "MADDE 353",
    "article_header": "3. Dava süresinin uzaması",
    "text": "Kiraya veren, en geç davanın açılması için öngörülen sürede dava\naçacağını kiracıya yazılı olarak bildirmişse, dava açma süresi bir kira yılı için uzamış sayılır."
  },
  {
    "article_number": "MADDE 354",
    "article_header": "4. Dava sebeplerinin sınırlılığı",
    "text": "Dava yoluyla kira sözleşmesinin sona erdirilmesine ilişkin hükümler,\nkiracı aleyhine değiştirilemez."
  },
  {
    "article_number": "MADDE 355",
    "article_header": "5. Yeniden kiralama yasağı",
    "text": "Kiraya veren, gereksinim amacıyla kiralananın boşaltılmasını sağladığında,\nhaklı sebep olmaksızın, kiralananı üç yıl geçmedikçe eski kiracısından başkasına kiralayamaz.\nYeniden inşa ve imar amacıyla boşaltılması sağlanan taşınmazlar, eski hâli ile, haklı\nsebep olmaksızın üç yıl geçmedikçe başkasına kiralanamaz. Eski kiracının, yeniden inşa ve\nimarı gerçekleştirilen taşınmazları, yeni durumu ve yeni kira bedeli ile kiralama konusunda\nöncelik hakkı vardır. Bu hakkın, kiraya verenin yapacağı yazılı bildirimi izleyen bir ay içinde\nkullanılması gerekir; bu öncelik hakkı sona erdirilmedikçe, taşınmaz üç yıl geçmeden\nbaşkasına kiralanamaz.\nKiraya veren, bu hükümlere aykırı davrandığı takdirde, eski kiracısına son kira yılında\nödenmiş olan bir yıllık kira bedelinden az olmamak üzere tazminat ödemekle yükümlüdür."
  },
  {
    "article_number": "MADDE 356",
    "article_header": "6. Kiracının ölümünde sözleşmenin sürdürülmesi",
    "text": "Ölen kiracının ortakları veya bu ortakların aynı meslek ve sanatı\nyürüten mirasçıları ve ölen kiracı ile birlikte aynı konutta oturanlar, sözleşmeye ve kanun\nhükümlerine uydukları sürece, taraf olarak kira sözleşmesini sürdürebilirler."
  }
]